Title: Танці
Date: 2015-09-27 22:20
Category: Театральна майстерня
Tags: танці
Slug: dance
Summary: танці

Информация
Доброго дня, всім!

Не так вже й далеко до зимового свята Святого Миколая :)
З приводу того, що наша школа недільна - ми маємо небагато часу для підготовки.
І хотілося б це свято зробити таким чудовим, таким красивим, таким знайомим нам з України.

Тож, заради такого діла наша школа розпочинає український народний співочо-танцювальний проект для підготовки до святкування дня Святого Миколая, а надалі і інших народних українських свят.
Дуже сподіваюся, що цей проект найближчим часом виллється у постійний український народний співочо-танцювальний колектив.

Отже, цієї неділі - 27.09.2015 - в стінах нашої школи відбудеться перший пробний урок народного танцю, присвячений початку підготовки до святкування дня Святого Миколая.

За цієї нагоди до нас в гості приїздить педагог співу і українського танцю, знавець українських традицій - Тетяна Сова.
Вона є дипломованим педагогом з 33-річним стажем роботи, засновувала танцювальні та співочі колективи в Україні, Польщі та Нідерландах, на цей час активно працює в багатьох танцювальних проектах.
За різних часів Тетяна буде працювати в дуеті або по черзі зі своєю донькою - Іриною Совою, яка є танцюристкою і музикою (гітара, скрипка, фортепіано).

Перше пробне заняття безкоштовне - педагог приїздить подивитися на нас, а дітки подивляться на педагога та зроблять перші танцювальні кроки.

Запрошуємо всіх бажаючих дітей різного віку (хлопців і дівчат) - від 4 до 12+ прийняти участь у пробному занятті.
Для цього не обов’язково бути учнем нашої школи.
Якщо хочете привести з собою друзів-дітей, яких зацікавить навчання в танцювально-співочому колективі, - ласкаво просимо!

Години проведення: 13:00-14:00
Вартість: безкоштовно
З собою мати: змінний одяг - футболку, шорти/штани/лосини, носочки, в кого є - чешки, в кого нема - легке спортивне взуття.
